Merhaba, ben Arcan Caner ŞENOL. Burası benim bildiklerimi ve öğrendiklerimi paylaştığım bir not defteri. Hem kendim için ilerde dönüp bakabileceğim bir referans kaynağı olması bakımından hem de yazılım alanındaki Türkçe kaynaklara ufak da olsa bir katkı olması bakımından burayı oluşturmaya karar verdim.

Yazılım alanında her ne kadar İngilizce bilmek önemli olsa da özellikle soyut kavramlarla ilk kez karşılaşıldığı durumlarda Türkçe kaynak eksikliğinin sıkıntısını çok yaşadım. Bu sebeple bazı kavramları kendi ana dilimizde öğrenmenin iyi bir yazılımcı olma açısından çok önemli olduğuna inanıyorum.

Ayrıca kendim de aktif olarak öğrenmeye, araştırmaya devam ettiğim için bir konuyu öğrenmenin en iyi yolunun başka birisine anlatmak olduğunu düşünüyorum. 

Burada verdiğim bilgilerde eksiklikler, yanlışlıklar, gramer hataları ve anlatım bozuklukları olabilir. Ben dil bilimci, psikolog ya da öğretmen değilim. Bunun için şimdiden özür dilerim. Fakat dediğim gibi burası bir kitaptan ziyade daha çok bir not defteri ayarında olacak. Bu bakış açısıyla burayı değerlendirmeniz sizin açınızdan daha faydalı olacaktır.

Burada verdiğim bilgilerin çok büyük bir kısmının kaynağı ben değilim. HTML'i, CSS'i ya da JavaScript'i ben icat etmedim.  Sadece yazılıma meraklı, araştırmayı ve paylaşmayı seven birisiyim. Burayı oluşturmak için Youtube'daki yazılım içerikli videolardan, online eğitim sitelerindeki kurslardan ve çok çeşitli internet sitelerinden faydalandım. Kısacası her yerden ufak ufak bir şeyler aldım diyebilirim.

Buranın hepimiz için faydalı olmasını diliyorum.

Kaynaklar:

1) FrontEnd Masters - Complete Intro to Web Development, v2 / https://frontendmasters.com/courses/web-development-v2/